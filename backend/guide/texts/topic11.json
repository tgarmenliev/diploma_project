{
    "title": "Колко може да закъснее един влак и кога вече да не го чакам?",
    "subtitle": "Дали да го хващам?",
    "content": [
        {
            "text": "Закъсненията в БДЖ са особена тема. По лични наблюдения най-често те са вследствие на невъзможността за разминаване между два влака. Ако един влак закъснее дори и с 10 минути, то следващият влак, с който прави връзка или трябва да се срещне, също ще закъснее. Става като една дълга опашка, която постоянно води до нови и нови закъснения.\nКакво става обаче, ако влакът ви закъснява с много време? Нещо от сорта на часове. В този случай е най-добре да проверите в сайта на БДЖ за актуална информация. Може да има проблем в контактната мрежа или да е станала авария. В такъв случай е по-добре да промените плановете си, ако има такава възможност.",
            "image": "vlak.jpg"
        }
    ]
}