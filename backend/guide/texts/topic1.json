{
  "title": "Как да си намеря влака?",
  "subtitle": "Намиране на разположението на влак",
  "content": [
      {
          "text": "В България има над 500 функциониращи гари и спирки. Всички те са различни, но в тази статия ще дадем по-общ изглед къде трябва да намерим влакът, който ни трябва.\n\nАко пътувате от спирка (място, където влакът спира за качване и слизане, без началник-гара) не е нужно да се тревожите къде ще бъде влакът, който търсите. Във всички случаи трябва да отидете на спирката и да изчакате пристигането на влака, след което да се качите. Много често на спирките има по един коловоз, съответно и влакът ще спре на този коловоз.\n\nПътуването от гара е с малки разлики, спрямо това от спирка. На гарата има началник, който “пуска” всеки влак, т.е. дава разрешение за неговото тръгване. Ако пътувате от малка гара, която има 2-3 коловоза най-вероятно влакът ще дойде на един от тях и бързо ще можете да стигнете до него. Ако обаче пътувате от гара, на която има много коловози и много влакове (напр. София) ще е нужно да научите къде да откриете своя влак.\n\nПотърсете електронно табло, на което можете да видите информацията за всеки един влак. Вижте влакът, който ви трябва в конкретната посока и се насочете към коловоза. Най-често във фоайето на всяка по-голяма гара има електронно табло, на което пише на кой коловоз, кой влак се намира.\n\nНа гарата също така може да има и гласово оповестяване. Слушайте го внимателно и може да разберете къде се намира вашият влак.\n\nАко имате трудности с намирането на табло може да използвате стария работещ метод за научаване на информация - питането. “С питане и до Цариград се стига!” са казали старите българи и не са сгрешили. Намерете човек, който работи на гарата и го попитайте, най-вероятно не хапе :) .\n\nСнимката отдолу показва как изглежда едно електронно табло на Централна гара София.",
          "image": "centralna-gara-sofia.jpg"
      }
  ]
}
